---
layout: post
title: "Zdalny pulpit na dwóch z trzech monitorów"
date: 2021-12-20
permalink: /2021/12/rdp-2z3
categories: ["Instrukcje"]
---

Używając aplikacji Podłączenie zdalnego pulpitu standardowo mamy do dyspozycji dwie opcje połączenia pełnoekranowego: z zaznaczeniem lub bez zaznaczenia opcji „Użyj wszystkich moich monitorów dla sesji zdalnej”.
Gdy mamy jeden monitor ta opcja nie ma żadnego znaczenia.
Gdy mamy dwa monitory jej użycie jest równoważne wyborowi połączenia z użyciem jednego lub dwóch monitorów.
Sprawa się komplikuje gdy mamy do dyspozycji trzy monitory. Do wyboru mamy połączenie z użyciem jednego monitora (wspomniana opcja wyłączona) lub wszystkich trzech (włączona).

Są jednak sposoby, aby uzyskać połączenia z użyciem dwóch z trzech monitorów. Przygotowując się do tego należy wykonać polecenie:

```console
mstsc /l
```

Wyświetlone zostaną identyfikatory poszczególnych monitorów wraz z ich współrzędnymi. Tu należy zidentyfikować monitory, które mają zostać użyte do podłączenia zdalnego pulpitu.

Następnie w pliku konfiguracyjnym połączenia (domyślnie Default.rdp) należy ustawić następujące parametry:

```console
use multimon:i:1
selectedmonitors:s:2,3
```

Jako wartość parametru ``selectedmonitors`` należy wprowadzić identyfikatory tych monitorów, które mają zostać użyte do połączenia.